---
layout: post
title: "57. Nap"
date: 2023-05-02
categories: daily-blog
---

Ma korán elindultam mert úgy néztem, hogy délután esni fog. Eltekertem a legközelebbi településig, ahol meg is reggeliztem. Reggeli közben már el is eredt az eső. Beültem egy kávézóba és matekoztam, meg megírtam a hétvégi szakkörre az óratervet. Már sötétben indultam tovább amikor alább hagyott az eső. Ismét egy híd alatt aludtam. A hidak alatt alvásnak megvannak az előnyei és a hátrányai is. Az előnye az, hogy nem lesz vizes a sátor és tovább is tudok aludni, mert nem melegíti fel a sátrat a nap. A hátránya az, hogy a híd alatt patak szokott folyni, ami nagyon hangos és nehéz mellette aludni.
