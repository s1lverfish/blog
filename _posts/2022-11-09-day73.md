---
layout: post
title: "73. Nap"
date: 2022-11-09
categories: daily-blog
---

Elkövettem azt a hibát, hogy a komooton "road bike" helyett a "bike ride" sportot választottam az út tervezéséhez. Ez azt eredményezte, hogy az aszfaltút helyett bevitt engem az erdőbe, és megpróbált levinni a kocsiútra, egy nem létező úton. A térkép szerint itt lyukadt ki a kocsiútra az az út amin megpróbált engem levinni: ![Torkollat](/day73end.jpg)

Én persze buta voltam, és elhittem a térképnek, hogy erre kell menni. Nagyon meredek úton vitt le, a végén már nem mertem felülni a biciklire (féltem, hogy a bicikli hátulja átbukik), hanem toltam lefelé. ![Út](/day73ut.jpg) (a képen nem látszik nagyon meredeknek, nagyon meredek volt, esküszöm)

Egy zsákutcába értem, ahonnan láttam az aszfaltutat, csak 100 méterrel arréb volt, és 50 méterrel lejjebb mint én. A biciklimet nem tudtam visszatolni. Így előszőr a csomagjaimmal sétáltam vissza, azokat a meredek tetején leraktam, és elindultam sétálva megkeresni a kocsiutat. Találkoztam egy munkással az erdőben, aki azt mondta, hogy kivisz engem az útra a kocsijával. Elvezettem a meredek tetejéhez, aztán megkértem, hogy várja meg míg gyorsan felhozom a biciklimet is. Visszafutottam a szakadékba, hátamra vettem a biciklimet, és visszasétáltam a sráchoz, aki ezután biciklistül kifuvarozott engem a kocsiútra.

Találtam boltot ahol adtak pillanatragasztót, azzal megragasztottam a matracomat, nem működött.

Mire elindultam már majdnem beesteledett, sebaj, telihold van, szóval teljesen jól lehet látni. Legurultam teljesen a hegyek közül, végül hajnali 2 körül sátraztam le.

Csináltam pár képet este: ![Este1](/day73este1.jpg) ![Este2](/day73este2.jpg)

Tábor: ![Tábor](/day73camp.jpg)
