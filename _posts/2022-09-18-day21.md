---
layout: post
title: "21. Nap"
date: 2022-09-18
categories: daily-blog
---

Ma volt az eddigi legeseménydúsabb napom!

Reggel korán keltem, 11re már kész voltam 25 kilóméterrel, és megálltam egy mekinél, hogy töltsek, wifizzek, pihenjek.

A mekiben nem tudtam tölteni a cuccaimat, rákérdeztem a dolgozóknál, de ők nem tudtak angolul. 
Épp jött rendelni három srác, akik közül az egyik tudott angolul. 
Elmagyarázta, hogy miért nem tölthetek, elfogadtam és visszaültem a helyemre, meginni az eszpresszómat. 
A srácok a közelembe ültek, elkezdtek velem beszélgetni. 
A három srác közül ketten ikrek voltak, a közelben laktak, és áthívtak ebédelni. Én hálásan elfogadtam a meghívást. 

Fél óra volt áttekerni a házukhoz, út közben kidurrant a hátsó kerekem, nem volt már pót gumim. 
A srácok kocsival értem jöttek, a cuccomat elvitték, én meg a biciklivel a hátamon elsétáltam hozzájuk. 
Amikor megérkeztem bemutatkoztam a szülőknek, lezuhanyoztam, aztán ebédeltünk. Nagyon finom volt az ennivaló, és volt elég arra, hogy rendesen megtöltsem a pocakom. 
Eleinte odafigyeltem, hogy szerénynek tűnjek, a tésztából direkt nem kértem repetát, ami után az anyuka rögtön megkérdezte, hogy ízlett-e. A desszertből már kértem repetát.
Ebéd után a srácok elvittek kocsival egy boltba, ahol tudtam venni új bicikli gumi belsőt, amit az apuka segített is nekem kicserélni.
Nem bírtam betelni a helyzettel, az elmúlt pár napban már kezdtem kicsit kimerülni, és nagyon jól esett, hogy így segítenek nekem. Ja és adtak nekem ajándékba egy egész csomag nápolyit:))

A banda: ![Csoport Selfie](/day21olaszok.jpg)

Este nem tudtam bevásárolni kaját, és gázpalackot sem, de végül tök jó helyen tudtam aludni, reggelire meg a nápolyit zabáltam be.

Tábor: ![Tábor](/day21camp.jpg)
