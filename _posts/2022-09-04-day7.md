---
layout: post
title: "7. Nap"
date: 2022-09-04
categories: daily-blog
---

# 7. Nap

Mai napon pihenőnapot tartottam és próbáltam minél kevesebbet haladni.

Reggel vettem észre, hogy itt Szlovéniában minden bolt zárva van vasárnap, így egy benzinkútban kellett bevásárolnom, ami szerencsére csupán egy tunakonzerv és egy liter tej vevéséből állt.

Egész nap szállást kerestem és végül egy várnál kötöttem ki ahol, ahogy megérkeztem eleredt az eső. Szerencsére volt fedett rész, a vár tornya, ahova a biciklimet is be tudtam tolni, sőt még konnektor is volt, sőt sőt volt egy bizalomkasszás hűtő tele sörrel.
Itt lepihentem az asztal mellett, megbontottam egy sört (amiért 1 eurot raktam a kasszába, nem volt ár kiírva), és pesztós kenyeret ettem.

![A vártoronyban](/day7tower.jpg)

Később feljött két fiatal bezárni a vár fedett részét. 
Mondták nekem, hogy lejjebb is van fedett asztal ahol le tudok ülni. 
Lent az asztalnál még elbeszélgettem velük egy fél órát, ők önkéntesek voltak akik részt vettek a vár felújításában.

Most itt sátrazok: ![Tábor](/day7camp.jpg)
