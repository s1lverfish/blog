---
layout: post
title: "9. Nap"
date: 2023-03-15
categories: daily-blog
---

Este ismét hideg volt. Ma 1000 métert tekertem felfelé, a nap "csúcspontja" 900 méter körül volt. ![Csúcs](/2day9csucs.jpg) 
Mostmár haladok a tengerpart felé ami teljesen lapos lesz, de még holnap is dimbesdombos vidéken fogok tekerni. Nagyon szép napsütés volt, és ismét életem egyik legszebb naplementéjét nézhettem végig. Este a kocsiút melletti olivaföldön sátraztam le. ![Tábor](/2day9camp.jpg) Viszonylag közel voltam az úthoz, szóval hallottam a kocsik hangját. Éppen a vacsorámat ettem, amikor meghallottam egy kocsi ajtajának a nyílását. Rögtön megijedtem, azt gondoltam hogy a föld birtokosa lesz és rámszól, hogy menjek el onnan szóval lekapcsoltam a lámpám és kikapcsoltam a filmet a telefonomon. Kb 5 percet hallgattam, aztán úgy döntöttem hogy inkább megnézem mi történik kint. Kimentem a sátorból és a lámpával odavilágítottam ahonnan az ajtónyílást hallottam. Két kocsi állt ott. Elkezdtem feléjük sétálni, kb két lépést tehettem amikor mind a két kocsi hirtelen visszatolatott a kocsiútra és elhúztak. Úgy néz ki ők jobban féltek tőlem, mint én tőlük.
